Quest'articolo tratta di una sessione di registrazione orchestrale effettuata mediante l'utilizzo di molteplici coppie stereofoniche e uno spot monofonico, dove ciascun microfono gode di un proprio ruolo.
L'intento di questo studio è quello di riprendere l'intera orchestra come un unico organismo sonoro, un corpo musicale unitario del quale non si perda nenche un dettaglio, senza trascurare l'ambiente acustico nel quale suona.
Questo principio di solidità è lo stesso legato al concetto di stereofonia, nonchè un aspetto qualitativo legato alla forma del suono che possiamo descrivere come «solido, tridimensionale».
